Manželka moje byla – celkem šikovná jako a nevěděl sem vůbec, co je to vaření nebo něco takového, nebo chystat snídani, to všecko dělala ona. To všecko dneska musím dělat já, no. Jezdili sme na výlety, ale většinou sme to léto strávili jako na chatě. Chata – to je druhý barák, čili práce tak jak na baráku a na zahradě. Manželka obhospodařovala celou skalku, záhonky eště měla jako na zeleninu. Dneska už jsme to zrušili. Dcera je taková dost aktivní, žene nás na kde jakou aktivitu. Ale pro nás je to - více méně pro manželku, ale pro mě taky - to je zátěž. Dneska máme zajištěnou v týdnu charitu, chodí manželku ráno koupat, udělají úklid, jednou týdně jí umyjí hlavu no a vaření, zjišťování nákupu, tak to všechno dělám já. Je to problém, protože – ona se cítí, že je sama doma, jenomže – fyzicky nestačí na to, jo, bohužel. Takže souhlasím, je to velká změna, ať tak či tak.

