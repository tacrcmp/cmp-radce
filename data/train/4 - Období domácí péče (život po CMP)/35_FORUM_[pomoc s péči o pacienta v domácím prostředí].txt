My jsme měli štěstí, nám postel pro manžela rovnou zapůjčili z nemocnice při propuštění. A pak jsme si sháněli svou, to jsme vyběhávali po úřadech, na pojišťovně, vše osobně, ale bylo to už dřív, tak nevím, jak se to dělá v současné době. Vyřizovali jsme vše jednotlivě, krom postele i zvedák, matraci, plíny... škoda, že ta pomoc není nabídnutá rovnou, aby člověk věděl, kam se obrátit, na co má nárok a netrávil tolik času tápáním.

Jo a my jsme pak ještě ke všemu měli i kontrolu z pojišťovny, jestli to vše pro péči skutečně potřebujeme! 

A jinak jsme měli pomoc hlavně rodinnou: máme v rodině zdravotníky a známá je třeba sestra u zubaře, takže jsme se obraceli na koho jsme mohli s žádostí o radu nebo aby něco zařídil a pozjišťoval. Tak pokud někoho takového máte, i vzdáleně, určitě to zkuste využít!

