Dobrý den, 

já jsem pečovala o dvě holčičky své dcery, mladší byla úplně miminko, ještě plně kojená, když se to stalo. Dceři praskla arteriovenózní malformace v mozku. Její starší se moc nevyptávala, ale bylo to asi hlavně tím, že v domě žije ještě i má druhá dcera a ta má své tři děti, takže tady byl svým způsobem pořád ruch a děti byly zaměstnané. Byla ve svém světě, děti, myslím, nemají takový smutek jako my, vnímají to jinak. Bylo tu i přes to všechno hodně smíchu. My jsme to těm dětem neříkali, nevěděli jsme, jak co bude, jestli jejich maminka přijede z nemocnice.... strašné to bylo.

Ta péče no děti na mě spadla ráz naráz, ale ani jsem neměla tolik času ji řešit - bylo třeba vařit, prát, dělat něco na domě a do toho všeho ježdění do nemocnice, na rehabilitace. Já už jsem byla v důchodovém věku. Manžel dcery musel pracovat, že, někdo musel vydělávat peníze. Bylo to opravdu náročné období.

